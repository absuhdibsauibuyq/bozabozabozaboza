# FibPrez
Пешо е отличник по математика в СМГ и много обича бира. Един ден отишъл с приятелите си в селската кръчма и както си пиели бира му хрумнала страшна идея. Макар че вече бил почти в нетрезво състояние, все пак успял с грозния си почерк да разпише на една салфетка **нова революционна бройна система**. След това, за да я изпробва, представил няколко числа в неговата ***фибоначиева бройна система***.

Вече Пешо се е напил брутално и ви моли да му помогнете като напишете програмата **FibPrez**, която по зададено число **N** определя кои **числа на Фибоначи** го съставят.

Цялата философия е следната:
* Всяко число бива представено като **сбор** от **числа на Фибоначи**
* Всички числа, които го съставят са **различни** и са със възможно **най-малък брой**.

Ето как биха изглеждали няколко числа във фибоначиевата бройна система:

|   N    | Представяне     |
| ------ | -----------     | 
|  110   | 89 + 21         |
|  54    | 34 + 13 + 5 + 2 |
|  26    | 21 + 5          |

## Вход:
* На първия ред от конзолата се въвежда **N** - **цяло число** в интервала **[1...1000]**.

## Изход:
* На конзолата се принтират **всички** събираеми, участващи във **фибоначиевото представяне** на **N**. Поредицата е подредена в **низходящ** ред и всяко число от нея е на **отделен ред**.

## Ограничения:
* **1 <= N <= 1000**
* Входът винаги е коректен и в оказания формат.

## Примери:
|   Вход    | Изход                         |
| --------- | ----------------------------- | 
|  110      | 89<br>21                      |
|  54       | 34<br>13<br>5<br>2            |
|  26       | 21<br>5                       |