# Volleyball
Пешо е освободен от ФВС в СМГ, тъй като не му се ходи. Обаче Пенка от съседния клас е много зарибена от спорта. Тя е варненка и затова не спира да се интересува от мачовете на националния ни отбор по волейбол (пък и нали биха руснаците). Пешо, колкото и да е отличен в училище, все не успява да „влюби Пенка в себе си“ и затова той е принуден да действа крайно.

Тъй като той не е от най-знаещите за спорта (а и нали не е програмист), ви моли като едни от най-успешните програмисти на Python (или както той му вика: „Питоня“) да му напишете програма **Volleyball**. 

Програмата трябва по даден **резултат** на мача и по това **кой отбор** току-що е **реализирал поредната топка** да каже дали мача **свършва**, дали мача **продължава** и **колко** е **резултатът** му.

Преди да почнете да цъкате клавиши искам да ви припомня правилата на волейбола, за да не сте като Пешо:

* Когато един отбор събере **25** точки с **предимство** от **2 точки**, той **печели гейма** (с изключение на **5-тия** гейм, където трябва да събере **15** точки с **предимство** от **2 точки**).
  * Пример: **25:11**, **23:25** или **13:15** (при 5-ти гейм).
* Ако резултатът е равен точно преди края на гейма (**24**:**24** или **14**:**14** (при **5-ти гейм**) точки), играта **продължава** до получаване на **предимство** от **2 точки**
  * Пример: **27:25** или **17:15**.

* Победител в срещата е отборът, който спечели пръв **3 гейма**.

## Вход:
* На първия ред от конзолата получавате A - броя **точки** на **първия отбор**.
* На втория ред от конзолата получавате B - броя **точки** на **втория отбор**.
* На третия ред от конзолата получавате C - броя **спечелени геймове** на **първия отбор**.
* На четвъртия ред от конзолата получавате D - броя **спечелени геймове** на **втория отбор**.
* На петия ред от конзолата получавате X - винаги **1** или **2** - номерът на отбора, който току-що е реализирал топка.

## Изход:
Програма трябва да изведе информация за мача, като:
* Aко мачът е завършил с **победа**, трябва да **отпечатате**:
  * `Match over! Team  {number} is the winner!`
    * **`{number}`** трябва да се замени с **номера** на **отбора победител**.
* Aко **мачът не е завършил**, а **геймът** е **завършил**, трябва да **отпечатате**: 
  * `Game over! {score1}:{score2}!`
    * **`{score1}`** трябва да се замени с **броя геймове** на **първия отбор**
    * **`{score2}`** трябва да се замени с **броя геймове** на **втория отбор**.
* Aко **мачът не е завършил** и **геймът не е завършил**, трябва да отпечатате:
  * `Bulgarians - Heroes! {score1}:{score2}, {points1}:{points2}`
    * **`{score1}`** трябва да се замени с **броя геймове** на **първия отбор**.
    * **`{score2}`** трябва да се замени с **броя геймове** на **втория отбор**.
    * **`{points1}`** трябва да се замени с **броя точки** на **втория отбор**.
    * **`{points2}`** трябва да се замени с **броя точки** на **втория отбор**.

## Ограничения:
* **0 <= C, D <= 3**
* **0 <= A, B <= 10<sup>5</sup>**
* **1 <= X <= 2**
* Всеки ред от входа ще съдържа **едно цяло число**.
* Входът винаги е **коректен** и в **оказания формат**.


## Примери:
|   Вход                      | Изход                             |
| --------------------------- | --------------------------------- | 
|  0<br>0<br>0<br>0<br>1      | Bulgarians - Heroes! 0:0, 1:0     |
|  2<br>2<br>24<br>25<br>2    | Match over! Team 2 is the winner! | 
|  0<br>0<br>24<br>25<br>2    | Game over! 0:1!                   |
